# woordenboek
Een woordenboek met veelgebruikte termen binnen de organisatie van de gemeente Almelo.

<h1>registraties </h1>
<dl>
<dt>Authentieke registratie</dt>
<dd>Een kwalitatief hoogwaardig en met expliciete garanties voor de borging van die kwaliteit omkleed bestand van, gezien het geheel van wettelijke taken, vitale en/of veelvuldig en om uiteenlopende redenen benodigde gegevens over personen, instellingen, zaken, verrichtingen of gebeurtenissen, dat bij wet als de enig officieel erkende registratie voor de betreffende gegevens is aangemerkt en dat in het gehele land verplicht wordt gebruikt door alle overheidsinstanties, alsook zo mogelijk door private organisaties, tenzij het gebruik om zwaarwegende redenen zoals privacybescherming expliciet is uitgesloten.</dd>
<dt>Niet authentieke registratie</dt>
<dd>Een niet-authentiek gegeven is een gegeven dat niet bij of krachtens de wet als authentiek is aangemerkt in een basisregistratie.</dd>
<dt>Aangehaakte gegevens</dt>
<dd>Basisgegevens zijn afkomstig uit de landelijk vastgestelde basisregistraties. Aangehaakte gegevens zijn in het RSGB opgenomen aanvullende gegevens die afkomstig zijn uit binnengemeentelijke bronnen. We zullen de term aangehaakte gegevens verder niet gebruiken binnen het uitwerken van alles met betrekking tot gegevens.</dd>
<dt>Basisregistratie</dt>
<dd>Een bij wet geregeld register waarin authentieke gegevens zijn opgenomen. Een afnemer kan voor zijn taakuitoefening een authentiek gegeven uit de basisregistratie gebruiken alsof deze het gegeven zelf heeft verzameld.</dd>
<dt>Kernregistratie</dt>
<dd>Kernregistraties zijn gegevensverzamelingen die binnen de gemeentelijke organisatie (of binnen een keten) op meerdere plaatsen worden gebruikt en die door het management/directie/college als zodanig zijn aangemerkt.</dd>
<dt>Sectorale registratie</dt>
<dd>Sectorale gegevens zijn domein specifieke gegevens welke, al dan niet gecombineerd met andere gegevens, door meerdere afnemers gebruikt worden. Per sector/domein wordt bepaald wat de inhoud van de sectorale set van gegevens is.</dd>
<dt>Taakspecifieke registratie</dt>
<dd>Taakspecifieke gegevens zijn gegevens die van belang zijn binnen de afhandeling van één bepaalde taak of proces. Deze gegevens worden niet meervoudig gebruikt en zijn niet relevant voor afnemers.</dd>
<dt>Landelijk stelsel</dt>
<dd>De basisregistraties (landelijk en bij wet vastgesteld) en de kernregistraties (gemeentelijk en door college vastgesteld) maken deel uit van een (landelijk) stelsel. Dit betekent dat gegevens éénmalig worden ingewonnen voor meervoudig gebruik. Dit maakt het uitwisselen en combineren van gegevens mogelijk.</dd>
</dl>

<h1>basisregistraties</h1>
<dl>
<dt>BAG</dt>
<dd>De BAG (Basisregistratie Adressen en Gebouwen) bevat gemeentelijke basisgegevens van alle adressen en gebouwen in een gemeente. Kopieën van al deze gegevens zijn verzameld in een Landelijke Voorziening (BAG LV). Het Kadaster beheert de BAG LV en stelt de gegevens beschikbaar aan organisaties met een publieke taak, instellingen, bedrijven en particulieren. De Minister van Binnenlandse Zaken en Koninkrijksrelaties is systeemverantwoordelijk voor de BAG.</dd>
<dt>BGT</dt>
<dd>De Basisregistratie Grootschalige Topografie (BGT) is een digitale kaart van Nederland waarop gebouwen, wegen, waterlopen, terreinen en spoorlijnen eenduidig zijn vastgelegd. De kaart is op 20 centimeter nauwkeurig en bevat veel details, zoals je die in de werkelijkheid ook ziet. Denk aan bomen, wegen en gebouwen. Kortom: de inrichting van de fysieke omgeving.<dd>
<dt>BRK</dt>
<dd>De basisregistratie Kadaster bestaat uit de kadastrale registratie en de Kadastrale Kaart. Veel afnemers gebruiken de kadastrale gegevens als basis voor hun eigen werkprocessen. Het Kadaster fungeert dus eigenlijk al lange tijd als basisregistratie. De producten van het Kadaster blijven beschikbaar via Mijn Kadaster en de andere kanalen. Met andere basisregistraties zullen directe koppelingen worden gelegd om ook gegevens van andere registraties op te kunnen nemen in de kadastrale registratie en op kadastrale producten.</dd>
<dt>BRO</dt>
<dd>Grote opgaven als energietransitie, klimaatadaptie, woonopgave en economische groei, hebben enorme impact op de directe leefomgeving - niet alleen boven, maar ook ónder de grond. Al deze opgaven hebben te maken met het gebruik van de ondergrond. Niet alles kan op dezelfde plek. Het is dus essentieel om een ruimtelijk en integraal inzicht te krijgen in de ondergrond, voor goed beleid en beheer. Fundament hiervoor zijn eenduidige, betrouwbare data en informatie over de ondergrond van Nederland. Daarom wordt gewerkt aan de Basisregistratie Ondergrond (BRO) op basis van de Wet Bro. Deze is op 1 januari 2018 in werking getreden en verplicht bronhouders om bodem- en ondergrondgegevens digitaal aan te leveren en te gebruiken. Tot 2022 worden de gegevens in de BRO stap voor stap uitgebreid.</dd>
<dt>BRP</dt>
<dd>De Basisregistratie Personen (BRP) is de basisregistratie voor persoonsgegevens binnen het stelsel van basisregistraties. De Nederlandse overheid gebruikt de gegevens die in de BRP worden geregistreerd. Het gaat daarbij onder andere om naam, geboortedatum, geboorteplaats, verblijfplaats en familierelaties. Er zijn ook andere organisaties die de gegevens in de BRP gebruiken, zoals pensioenfondsen en onderzoeksinstellingen.</dd>
<dt>BRT</dt>
<dd>De basisregistratie Topografie bestaat uit digitale topografische bestanden op verschillende schaalniveaus (schaal: 1:10.000, 1:50.000, 1:100.000, 1:250.000, 1:500.000 en 1:1.000.000). Het Kadaster is houder van de Basisregistratie Topografie (BRT). Deze verzameling topografische bestanden is beschikbaar als open data. Dat betekent dat het Kadaster deze gegevensbestanden kosteloos en met minimale leveringsvoorwaarden ter beschikking stelt.</dd>
<dt>HR</dt>
<dd>Het Handelsregister is de basisregistratie waarin alle bedrijven en rechtspersonen ingeschreven staan. Alle andere organisaties die deelnemen aan het economisch verkeer staan ook in dit register. Dit geeft rechtszekerheid bij het zakendoen. De overheid gaat de basisregistratie verplicht gebruiken. Een gemeente moet bijvoorbeeld het Handelsregister raadplegen als zij gegevens over een bedrijf zoekt.</dd>
<dt>WOZ</dt>
<dd>De gegevensverzameling voor de Basisregistratie WOZ bestaat uit diverse gegevens die nodig zijn om deze waarde aan zowel een onroerende zaak te relateren als aan een belanghebbende. "Vastgestelde waarde" (WOZ-waarde), een BAG-adres en de koppeling aan kadastrale percelen en/of adressen en aan BAG verblijfsobjecten, standplaatsen, ligplaatsen en/of panden.</dd>
<dt>BRI</dt>
<dd>In de Basisregistratie Inkomen staat het verzamelinkomen of het belastbaar jaarloon van iedereen die aangifte inkomstenbelasting doet. Overheidsorganisaties gebruiken de BRI om toeslagen, subsidies of uitkeringen te bepalen. Het inkomen dat is opgenomen in de BRI, heet het geregistreerd inkomen. Het geregistreerd inkomen (van het voorgaande jaar) is te raadplegen op MijnOverheid.</dd>
<dt>BRV</dt>
<dd>In de Basisregistratie Voertuigen (BRV) staan gegevens van voertuigen, kentekenbewijzen en personen aan wie het kentekenbewijs is afgegeven. Uit de registratie verstrekt de RDW (Dienst Wegverkeer) informatie aan overheden, burgers en bedrijven.<dd>
</dl>

<h1>sectorale registraties</h1>
<dl>
<dt>Samenhangende Objecten Registratie (SOR)</dt>
<dd>Dit is een uniforme registratie waaraan wordt gewerkt vanuit het Ministerie van Binnenlandse Zaken en Koninkrijksrelaties (BZK) en de Vereniging Nederlandse gemeenten (VNG). De Samenhangende Objecten Registratie (SOR) wordt een landelijk uniforme registratie met daarin basisgegevens over objecten in de fysieke werkelijkheid. Daaronder verstaan we objecten die in het terrein zichtbaar zijn, zoals gebouwen, wegen, water, spoorlijnen en bomen, terreindelen, aangevuld met enkele (registratieve) objecten als woonplaatsen, gemeentegrenzen en openbare ruimten. In de objectenregistratie gaan in ieder geval de objecten van de BAG en de BGT. Daarnaast is het de bedoeling dat ook het gedeelte van de WOZ-administratie waarin objectgegevens zijn opgenomen en een aantal basisgegevens uit aanpalende registraties in de objectenregistratie worden opgenomen. Met de SOR wordt beoogd om meer samenhang aan te brengen in het informatiebeheer tussen de verschillende objecttypen en de eigenschappen die daarover worden bijgehouden.</dd>
</dl>

<h1>statistische gegevens</h1>
<dl>
<dt>Big data</dt>
<dd>Datasets die te groot en te weinig gestructureerd zijn om met reguliere databasemanagementsystemen te worden onderhouden. De gegevens hebben een direct of indirect verband met privégegevens van personen (Gartner).</dd>
<dt>Geo-informatie</dt>
<dd>Informatie met een locatie. Het gaat hierbij om een verwijzing naar een plek op onze aardbol met een x en een y component. ‘Geo’ is de afkorting voor geografisch, dus ruimtelijk. Dit kan een fysiek object zijn, zoals een huis, kantoor, bos of rivier. Daarnaast is een administratieve eenheid, zoals bijvoorbeeld een gemeente of een postcodegebied ook geo. De term Geo kan ook gaan om vluchtige informatie zoals sensormetingen op een bepaalde plek.</dd>
</dl>

<h1>systemen</h1>

<h1>projecten</h1>
<dl>
<dt>CORE</dt>
<dd>De Centrale objectenregistratie (CORE) is een assetinformatiesysteem met informatie over objecten in de buitenruimte. In de CORE zal alle objectinfomatie, ook wel assetinformatie, in 1 centraal systeem beheerd worden. Met de CORE willen overheden toewerken naar de samenvoeging van gegevens in één fysieke omgeving waarin alle gegevens van een asset beschikbaar zijn zoals ze nu beschikbaar zijn in de informatiemodellen IMBOR, IMGeo, IMKL, BRO, BAG, BRK. De CORE-objectenregistratie is niet iets nieuws, maar een samenvoeging van wat er al is. Het brengt alle modellen samen in één datalaag. Hiermee wordt voldaan aan de "Common Ground" gedachte: een ontkoppelde datalaag, geen maatwerk meer en de basisgegevens voor het object is bij iedere organisatie hetzelfde.</dd>
<dt>IMBOR 2021</dt>
<dd>IMBOR vormt de basis van de centrale objectenregistratie, meer dan 90% van alle objectinformatie van de centrale objectenregistratie is binnen IMBOR beschikbaar. De nieuwste versie van IMBOR is daarentegen ook gemodelleerd volgens de laatste richtlijnen voor het vastleggen van informatiemodellen (NEN2660).</dd>
</dl>

<h1>privacy/beveiliging</h1>
<dl>
<dt>Bijzondere persoonsgegevens</dt>
<dd>Persoonsgegevens die door hun aard bijzonder gevoelig zijn, Onder deze gegevens vallen ook genetische gegevens en biometrische gegevens als deze herleidbaar zijn tot een persoon. We noemen deze gegevens bijzondere persoonsgegevens (AVG: bijzondere categorieën van persoonsgegevens). Het is verboden om bijzondere persoonsgegevens te verwerken, tenzij er een wettelijke uitzondering is.</dd>
  <dt>Gegevensleveringsovereenkomst</dt>
  <dd></dd>
<dt>Objectgegevens</dt>
<dd></dd>
<dt>Persoonsgegevens</dt>
<dd>Alle informatie over een geïdentificeerde of identificeerbare natuurlijke persoon. Dit betekent dat informatie ofwel direct over iemand gaat, ofwel naar deze persoon te herleiden is. Gegevens over organisaties zijn geen persoonsgegevens volgens de AVG. Op gegevens van overleden personen is de AVG niet van toepassing.</dd>
<dt>Verwerkersoverenkomst>
  <dd></dd>
</dl>

<h1>documentatie</h1>
<dl>
<dt>Mandaat</dt>
<dd>Opdracht of bevoegdheid om namens en onder verantwoordelijkheid van een ander zaken af te handelen. Gekozen vertegenwoordigers hebben ook een mandaat, namelijk van de kiezer.</dd>
</dl>

<h1>methodes</h1>
<dl>
<dt>Common Ground</dt>
<dd>Stappen in de richting van een open, transparante overheid waarbinnen met inachtneming van de privacyregels gegevens sneller en veiliger kunnen worden uitgewisseld, intern zowel als extern.  Overheden hebben landelijk een beweging in gang gezet voor de stapsgewijze ontwikkeling van nieuwe, moderne, gezamenlijke informatievoorziening voor het uitwisselen van gegevens. De filosofie hierachter heet Common Ground. Het is geen van bovenaf opgelegde systeemwijziging, maar een beweging die samen met gemeenten werkt aan een stapsgewijze modernisering van de ICT-infrastructuur. En elke gemeente de kans biedt om in eigen tempo en op eigen voorwaarden de overstap te maken.</dd>
<dt>Datagedreven werken</dt>
<dd>Data gedreven werken is werken op basis van feiten uit de samenleving, die verzameld worden in de vorm van data, geanalyseerd worden naar informatie, samen met domeinkennis op de juist manier geïnterpreteerd worden naar bruikbare inzichten, en om op basis van deze inzichten een zo geïnformeerd mogelijk besluit te nemen wat een hogere waarde geeft voor de samenleving.</dd>
<dt>Datagedreven sturing</dt>
<dd>Sturingshandelen gebaseerd op het systematisch verzamelen, beheren, analyseren en interpreteren van data.</dd>
<dt>Informatiedienst</dt>
<dd>Het overdragen van kennis op het gebied van informatievoorzieningen en datagedreven werk. Bijvoorbeeld het geven van advies op het gebied van informatievoorziening en datagedreven werken, het geven van uitleg over het gebruik van informatieproducten.</dd>
</dl>

<h1>technologie</h1>
<dl>
<dt>Business intelligence</dt>
<dd>Het verzamelen van gegevens en het omzetten naar informatie. De informatie wordt geanalyseerd/gepubliceerd, teneinde beslissingsondersteunende informatie (intelligence) te verkrijgen.</dd>
<dt>Gegevensmanagement (data governance)</dt>
<dd>Betreft het integraal en beheerst verwerken van gegevens in een organisatie zowel op strategisch tactisch als operationeel niveau met als doel de gewenste kwaliteit en beschikbaarheid te realiseren. Gegevensmanagement is het geheel van processen en producten dat betrekking heeft op de omgang van de gemeente met gegevens en is het fundament van de informatievoorziening (overzicht en control). Gegevensmanagement moet ervoor zorgen dat gegevens met de juiste betrouwbaarheid, op het juiste moment op de juiste plaats beschikbaar zijn.</dd>
<dt>Gegevensmagazijn (Data warehouse)</dt>
<dt>Gegevensplatform (Data platform)</dt>
<dt>Dataset</dt>
<dd>Een beschrijving van een verzameling van data van een data-eigenaar. Dit kan bijvoorbeeld één tabel met data zijn of een verzameling van tabellen met samenhangende data, bijvoorbeeld alle tabellen per jaar over de periode 2005-2016.</dd>
<dt>Databron</dt>
<dd>Een verwijzing naar de daadwerkelijke vindplaats van data die in de dataset wordt benoemd. Een dataset bevat één of meer databronnen. In het voorbeeld is er één databron in de vorm van één tabel met data of meerdere databronnen overeenkomend met het aantal tabellen per jaar.</dd>
<dt>Digital Twin</dt>
<dd>Een Digital Twin is een exacte virtuele kopie van de werkelijkheid. De behoefte hieraan komt voort vanuit de maakindustrie. Het is een combinatie van de elementen van de werkelijkheid aangevuld met de dynamiek van de werkelijkheid. Dus ook weersinvloeden, slijtage, etc. kunnen worden meegenomen in de Digital Twin. Dankzij het creëren van een digitale kopie van een gebouw, buitenruimte of object kan het ontwerp, de bouw en het onderhoud geoptimaliseerd worden. Het bouwen van een Digital Twin maakt het mogelijk om in elke stap analyses uit te voeren voor beheer en onderhoud van gebouwen en infrastructuur, wat het daadwerkelijke beheer en onderhoud efficiënter en effectiever maakt. Ook kan een gemeente met een digitale kopie van de echte wereld haar inwoners beter betrekken bij het maken van plannen voor bijvoorbeeld de openbare ruimte en de ontwikkelingen van gebouwen en andere objecten daarin.</dd>
<dt>Kunstmatige intelligentie</dt>
<dd>Een overkoepelende term voor systemen of machines die de menselijke intelligentie nabootsen. Wordt ook Artificial Intelligence (AI) genoemd (oracle.com).
<dt>Machine learning</dt>
<dd>Een vorm van kunstmatige intelligentie (AI) die gericht is op het bouwen van systemen die van de verwerkte data kunnen leren of data gebruiken om beter te presteren.</dd>
<dt>Informatieproduct</dt>
<dd>Een digitaal product dat informatie aanbiedt aan een gebruiker. Dit kan bestaan uit 1 of meer informatie-elementen die zich bevinden in de waardeketen van de organisatie, in de vorm van een rapportage of dasboard in Cognos, een bestand (xls, pdf) of een kaart die online wordt aangeboden.</dd>
<dt>Monitoring</dt>
<dd>Het analyseren gegevens die een beeld geven van het (recente) verleden.</dd>
<dt>Real-time monitoring</dt>
<dd>Het analyseren van gegevens die een beeld geven van de actuele situatie.<dd>
<dt>Voorspellende analyse</dt>
<dd>Ook wel predictive analysis genoemd, voorspellende analyses is een tak van geavanceerde analytics die voorspellingen doet over toekomstige gebeurtenissen, gedragingen en resultaten. Hierbij wordt gebruikgemaakt van statistische technieken, waaronder algoritmen voor machine learning en geavanceerde voorspellende modellen, om huidige en historische data te analyseren en de kans in te schatten dat er iets zal gebeuren: ook dingen die niet eens op de radar van een bedrijf staan.</dd>
</dl>

<h1>afdelingen</h1>

<h1>teams</h1>

<h1>rollen</h1>
<dl>
<dt>Data verantwoordelijke</dt>
<dd>Een rol die eindverantwoordelijk is voor data en hun kwaliteit. Een data-eigenaar is typisch een manager. Binnen de gemeente Almelo is de teammanager van de betreffende afdelingen de data-eigenaar van diverse data (voor een deel zullen dit basisregistraties zijn, maar afdelingen kunnen ook verantwoordelijk zijn voor bepaalde kernregistraties). Per registratie wordt vastgelegd welke afdeling dit betreft.  De basisregistratie persoonsgegevens valt bijvoorbeeld onder de verantwoordelijkheid van de Teammanager Burgerzaken.</dd>
<dt>Opdrachtgever</dt>
<dd>De opdrachtgever is het voor de basisregistratie verantwoordelijke ministerie, dat opdrachtgever is voor de ‘verstrekker’ (de beheerder van de landelijke voorziening). Bijvoorbeeld: het ministerie van BZK is opdrachtgever voor de Basisregistratie Personen.</dd>
<dt>Toezichthouder</dt>
<dd>De toezichthouder is de partij die er verantwoordelijk voor is dat wordt toegezien of de basisregistratie in overeenstemming met eisen, afspraken en wetgeving opereert. Een basisregistratie heeft één of meer verantwoordelijken voor toezicht. Over het algemeen is de opdrachtgever verantwoordelijk voor het toezicht op de naleving van de wettelijke bepalingen die gelden voor die basisregistratie.</dd>
<dt>Bronhouder</dt>
<dd>Een bronhouder is verantwoordelijk voor het inwinnen en bijhouden van de authentieke en sommige niet-authentieke gegevens (waar nodig in de wettelijke uitvoering van een taak) in een basisregistratie en voor het borgen van de kwaliteit van die gegevens (onder meer naar aanleiding van ontvangen terugmeldingen). Een basisregistratie heeft één of meer bronhouders. Binnen de gemeente Almelo zijn de teammanagers van de betreffende afdeling verantwoordelijk als bronhouder van diverse basisregistraties. Het streven is om voor elke basisregistratie 1 bronhouder/verantwoordelijke te benoemen. Mocht daar een uitzondering in gemaakt worden, wordt dit expliciet gedocumenteerd.</dd>
<dt>Verstrekker</dt>
<dd>De verstrekker is verantwoordelijk voor het verstrekken van de gegevens aan afnemers. De verstrekker is ook verantwoordelijk voor het faciliteren van het gebruik (zoals het leveren van kennis en ondersteuning aan afnemers voor het aansluiten op de landelijke voorziening). Een basisregistratie heeft één verstrekker. 
Een voorbeeld binnen de gemeente Almelo zijn de Basisregistratie persoonsgegevens. Gemeente Almelo is de bronhouder, de afdeling BPR is de vestrekker en is verantwoordelijk voor het faciliteren van het gebruik. De verstrekkende rol wordt vervuld door de applicatiebeheerder (onder eindverantwoordelijkheid van de teammanager).</dd>
<dt>Afnemer</dt>
<dd>Een afnemer (ook wel ‘gebruiker’) is een overheidsorganisatie of private partij die gegevens afneemt van een basisregistratie voor gebruik in de eigen processen. Voor bestuursorganen met een publiekrechtelijke taak (zoals gemeenten, provincies, waterschappen en zelfstandige bestuursorganen) is het afnemen en gebruiken van relevante authentieke gegevens verplicht. Een organisatie kan zowel verstrekker, bronhouder als afnemer zijn. Een voorbeeld hiervan is de RDW die het kentekenregister bijhoudt (bronhouder), verstrekt aan andere afnemers en tegelijkertijd afnemer is van BRP-gegevens. Afnemers zijn in het geval van de gemeente Almelo zijn ook de afnemende applicaties. De applicatiebeheerder heeft in dit geval opnieuw de verantwoordelijkheid over de data en de kwaliteit en verwerking in de applicatie hiervan.
<dt>Beheerder</dt>
<dd>De beheerder zorgt ervoor dat het proces beschreven is. Zorgt voor actualisatie, in opdracht van de proceseigenaar.</dd>
<dt>Proceseigenaar</dt>
<dd>Een proceseigenaar heeft een globaal zicht op het geheel van een proces. Hij legt de grote lijnen vast, bepaalt de doelstellingen en stuurt het proces. Het hoeft niet dezelfde te zijn als de inhoudelijk verantwoordelijke. Vaak is de proceseigenaar een teammanager, daarom is de proceseigenaar vaak wel geheel of gedeeltelijk ook inhoudelijk verantwoordelijk.</dd>
</dl>

<h1>organisaties</h1>
<dl>
<dt>Twentse Kracht</dt>
<dd>Twentse Kracht is interne arbeidsmarkt voor alle ambtenaren van inmiddels 22 aangesloten overheidsinstanties. Alle veertien Twentse gemeenten, Waterschap Vechtstromen, Gemeentelijk Belastingkantoor Twente, Veiligheidsregio Twente, SWB Midden Twente, Omgevingsdienst Twente, Stadsbank Oost Nederland, Provincie Overijssel en SamenTwente werken samen op het gebied van professionele en persoonlijke ontwikkeling van de Twentse ambtenaren en om hen meer in beweging te krijgen op het gebied van arbeidsmobiliteit.</dd>
</dl>
 
<center><h2>referenties</h3></center>
<ul>
<li>Autoriteit Persoonsgegevens</li>
<li>Stelselpedia gemeente Amsterdam</li>
<li>Vereniging van Nederlandse Gemeenten (VNG)</li>
<li>SAP software oplossingen</li>
</ul
